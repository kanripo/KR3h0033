# -*- mode: mandoku-view; -*-
#+TITLE: 書苑菁華
#+DATE: 2015-08-24 23:14:47.216657
#+PROPERTY: ID KR3h0033
#+PROPERTY: BASEEDITION WYG    
#+PROPERTY: JUAN 御題書苑菁華
<pb:KR3h0033_WYG_000-1a>¶
御題書苑菁華¶
好惡為君宜慎㢤蒐書種種挈籯來不能無彼(謂好/惡)因¶
有此用識心存欲政推運筆諸家備𫝊法臚篇廿卷允¶
稱才(是書為宋陳思撰凡二十卷採摭秦漢以逮唐人/運筆結字之法兼及法帖古刻而以諸家詩文論)¶
(及書法/者附之)臨池那盡帝王事獨愛公權一語該¶
#+PROPERTY: JUAN 提要
<pb:KR3h0033_WYG_000-2a>¶
欽定四庫全書　　　　　子部八¶
　書苑菁華　　　　　　　藝術類一(書畫之屬/)¶
　　提要¶
　　　　(臣/)等謹案書苑菁華二十卷宋陳思撰是編¶
　　　　集古人論書之語與書小史相輔而行卷一¶
　　　　卷二曰法巻三曰勢曰狀曰體曰旨卷四曰¶
　　　　品巻五曰評曰議曰估巻六曰㫁巻七曰錄¶
　　　　巻八曰譜曰名巻九巻十曰賦巻十一巻十¶
<pb:KR3h0033_WYG_000-2b>¶
　　　　二曰論卷十三曰記巻十四曰表曰啓卷十¶
　　　　五曰牋曰判巻十六曰書曰序巻十七曰歌¶
　　　　曰詩巻十八曰銘曰贊曰叙曰𫝊巻十九曰¶
　　　　訣曰意曰志巻二十曰雜著所收凡一百六¶
　　　　十餘篇以意主閎博故編次叢雜不免疎舛¶
　　　　如序古無作叙者因蘇軾避其家諱而改本¶
　　　　非二體昌黎集内所作皆序而非叙思乃列¶
　　　　序叙為二目且以韓愈送髙閑上人一篇載¶
<pb:KR3h0033_WYG_000-3a>¶
　　　　入叙中殊無根據又晉書王羲之𫝊唐太宗¶
　　　　稱制論㫁即屬𫝊贊之流而思别題作書王¶
　　　　羲之𫝊後列之雜著中尤為不知體製然自¶
　　　　唐以來惟韋續墨藪兼採羣言而篇帙無多¶
　　　　未為賅備其裒錄諸家緒言薈稡編排以資¶
　　　　考訂實始於是編¶
　御定佩文齋書畫譜中論書一門多採用之雖思書¶
　　　　規模草創萬不及後來之精宻而大輅肇自¶
<pb:KR3h0033_WYG_000-3b>¶
　　　　椎輪層冰成於積水其造始之功固亦未可¶
　　　　冺焉乾隆四十六年四月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR3h0033_WYG_000-4a>¶
　書苑菁華原序¶
古以書為名如周官掌達書名于四方儀禮百名書于¶
策則今所謂字也是故欲知學者必先識字不識字則¶
無以名物雖張顛草聖阿買八分猶為不識字也臨安¶
粥書人陳思乃能集漢魏以後論書者為一編曰書苑¶
菁華豈不可尚雖然是猶後世誇工鬬妍非吾所謂識¶
字者君好學者又于此遡流尋源以及於秦漢而上求¶
古人所以名之意則讀書為文也其庶乎鶴山翁題¶
