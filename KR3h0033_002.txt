# -*- mode: mandoku-view; -*-
#+TITLE: 書苑菁華
#+DATE: 2015-08-24 23:14:47.253847
#+PROPERTY: ID KR3h0033
#+PROPERTY: BASEEDITION WYG    
#+PROPERTY: JUAN 卷二
<pb:KR3h0033_WYG_002-1a>¶
欽定四庫全書¶
　書苑菁華卷二¶
　　　　　　　　　　　　　宋　陳思　撰¶
　　書法下¶
　　　叙筆法¶
學書之初執筆為最盖明位置㸃畫便于墨道也須其¶
良師口授天性自悟縱横落紙筆無虛發即能專成其¶
勢大約虛掌實指平腕堅鋒意在筆前鋒行畫内心想¶
<pb:KR3h0033_WYG_002-1b>¶
字形輕重斜正各得其趨切須襟懷沉静自然思過半¶
矣待其功成即轉勢况殊不可榻横寫様輕自取拙若¶
槁行雜體掇筆往來懸管自在但取體勢雄壯不可拘¶
其小節若畏懼生疑否臧不決運用速于筆前振動感¶
於手下師心固乎獨見弟子執其寡聞恥請問於智人¶
忌藝能之勝已若欲造𤣥未之有也禁經云有功無性¶
神彩不生有性無功神彩不變兼此二事然後得齊古¶
人之景氣又云第二識勢第三裹束必三者兼備然後¶
<pb:KR3h0033_WYG_002-2a>¶
為書苟守一途即為未得張懷瓘云揖讓禮樂繇不及¶
羲風神散逸羲不及獻證之於書籍其神彩也李嗣真¶
云今之馳騖去聖逾逺徒識方圎而迷㸃畫猶莊生之¶
嘆盲者易象之談日中終不見矣唐太宗與漢王元昌¶
褚遂良等皆受之於史陵然褚首師虞後又學史乃謂¶
陵曰此法更不可以教人是其妙處也陸東之受之於¶
虞世南世南受之于智永皆有體法今人皆不聞師範¶
又自無鑒局雖古蹟昭然永不覺悟而執燕珉以為寶¶
<pb:KR3h0033_WYG_002-2b>¶
玩楚鳯而稱珍不亦謬㢤禇河南云良師不遇歳月徒¶
往今之能者時見一斑忽不悟者終身瞑目盖書非口¶
𫝊手授而云能知者未之見也今取諸家筆法刪除叢¶
脞共得二十篇分為二卷學者其師之¶
　　　翰林宻論二十四條用筆法¶
㸃㸃法口訣云作㸃向左以中指斂頓向右以大指齊¶
頓作報荅便以中指挫鋒須收鋒在内按筆而收之衂¶
側下其筆&KR0356;濡其鋒摩論簇心然收筆慎在圎平禁經¶
<pb:KR3h0033_WYG_002-3a>¶
云㸃如利鑽鏤金是也又半蟻法宜字上用之為避其¶
傍㸃又側下筆使墨精闇墜徐乃反掲則稜利矣右軍¶
云作㸃之法皆須落落如大石當衢又云㸃不變為布¶
棊要通變也又有打㸃單以指送筆似打物之勢甚難¶
用也¶
一畫法口訣云作横畫皆用大指遣之若作䇿法即指¶
擡筆上若作勒法即用中指鈎筆澁進覆盡以中指頓¶
筆然後以大指遣至盡處此三勢相近用法不同也鱗¶
<pb:KR3h0033_WYG_002-3b>¶
勒法須仰收禁經云畫如長錐界石是也又緊走仰收¶
似長舟截小渚也兩頭勢起使芒角不失遒潤惜勢不¶
䇿不鱗勒梢須收之取古勁枯澁無求活利凡在字上¶
宜用之擡筆法初緊策中擡中鋒輕勁微勒向石按衂古¶
經云鍾書宗示字長畫又云畫不變為布算行草書勢¶
云須嶮露鋒飛動為勝¶
三三畫法口訣云上濳鋒平勒中背筆仰䇿下緊趯覆¶
收名逓相解摘古經云黄庭三闗字用草法上衂側中¶
<pb:KR3h0033_WYG_002-4a>¶
䇿下奮筆横飛名逓相聳峙以嶮利為勝¶
丨懸針法口訣云鋒須先發逐勢行䟐筆緊收澁進如¶
錐畫石禁經云懸針如長錐綴地是也又&KR0443;字下雙筆¶
頭一弩一垂變換用之三勢不同或垂或趯或外掠而¶
中弩右軍云懸針垂露為體制衛夫人云如萬歳枯藤¶
臨池訣云懸針法蘭亭年字盡其勢也¶
丨垂露法口訣云鋒管齊下勢盡殺筆縮鋒又始築筆¶
而極力終注鋒而作弩又垂不縮此言頓筆以推挫為¶
<pb:KR3h0033_WYG_002-4b>¶
功右軍云豎如筍抽寒谷是也臨池訣云垂露本篆脚¶
名玉筯如古釵倚物也¶
&KR2151;背抛法口訣云蹲鋒緊掠徐擲之速則失勢遲則緩¶
怯臨池訣云此鍾法稍渉八分歐陽詢守而不替蠆毒¶
法引過其曲轉蹲其鋒又徐收而蹲趯之不欲出須暗¶
收使其如負芒刺則善右軍云援毫蹲節輕重自佳是¶
也庾肩吾書論曰欲抛而還置為駐鋒而後趯之也¶
乀抽筆法口訣云左罨掠須峻利右潛趯而戰行待勢¶
<pb:KR3h0033_WYG_002-5a>¶
卷而機駐掲摘出而暗收若便抛必流滑凡淺又側起¶
平發緊殺按波為抽筆從腹内起庾肩吾書論曰將放¶
更留又人字第二筆云攙引抑拽是也夫木等亦同用¶
□背趯法口訣云悉以中指遣至盡處以無名指拒而趯¶
之又潛鋒闇勒勢盡然後趯之右軍背趯戈法上則俯而¶
過下則曲而就葢所以失之於前正之於後也古經云鍾¶
書哉字用又永禪師澁出戈法下以無名指築上借勢以中¶
指遣之至下以無名指衂鋒潛趯此名秃法張旭折芒法潛¶
<pb:KR3h0033_WYG_002-5b>¶
鋒緊走意盡乃收而趯之鍾書常用也右軍云落戈之¶
法峩峩如長松倚谿谷唐文皇云為戈必開貴遲凝而¶
右頋是也章草潜按㣲進輕掲闇趯夫揭欲利按欲輕¶
輕則骨勁神清肥乃質滯鈍俗王濛能之¶
氵散水法口訣云上衂則中偃下潛挫趯鋒古經云黄庭¶
樂毅論同用栁宗元筆精賦云散水幽縱黄庭宗之是¶
也臨池訣云或藏或露狀類不同意要逓相顯異若頻¶
有則兩㸃相近而下㸃當髙此名潜相矚視外雖解摘¶
<pb:KR3h0033_WYG_002-6a>¶
内相附屬為上中潛鋒闇衂下峻趯㨗遣此盖鍾法也¶
行書勢微按而鈎揭以輕利為美¶
(冫/)冰法口訣云上側覆殺下築而趯之須相承揖若竝¶
連衂側輕揭則率字右左用之草法須勢借㨗遣若緩¶
滯則為病也¶
灬烈火法口訣云衂鋒闇按臨池訣云須各自立勢抵¶
背潛衂所為視之不見攷之則彰右經云鍾書然字用¶
灬聨飛法口訣云闇衂㣲駐輕揚潜趯筆鋒連綿相頋¶
<pb:KR3h0033_WYG_002-6b>¶
不絶也禁經云聨飛雁陣當秋是也古經云樂毅論燕¶
然字又虞永興兼字用其半勢盖中斷也¶
宀顯異法口訣云上㸃駐鋒右左挫鋒横畫按筆勢須¶
相順古經云出告誓文實字之宀上㸃側横畫勒左擡¶
筆擺鋒右峻啄輕掲出告誓文容字之宀虞永興常守¶
行法以圎峻飛動為美章草法擬於圎峻飛動其於嶮¶
䇿務在露鋒鈎裹忌於緩滯也¶
辶平&KR0008;法口訣云不遲不疾戰筆側去勢卷不可便出¶
<pb:KR3h0033_WYG_002-7a>¶
須駐筆而沒放禁經云磔磔如生蛇渡水是也又鍾元¶
常每作磔筆須三過折故文皇云為波必磔貴三折而¶
遣毫¶
&KR1525;勾裹法口訣云圎角䟐鋒作弩法勢未盡而趯之顔¶
魯公云勾法用筆如紙下行是也岡罔向字等用¶
&KR1525;勾弩法口訣云圎角激鋒待筋骨而成要如武人屈¶
臂右軍云迴角不用峻及有稜是也衛夫人名之勁弩¶
法勺均物等字用¶
<pb:KR3h0033_WYG_002-7b>¶
小奮筆法口訣云左側而獨立中衂揭而右鈎古經云¶
鍾書宣示字下用若中豎則左右闇衂而潛趯又簇鋒¶
犍進為系字下三㸃也¶
彡杉法口訣云上平㸃中啄下衂側¶
乚外臂法口訣云左唆掠中潛鋒衂挫右蹲鋒外擲¶
丨豎擡法口訣云擡筆豎策挫鋒下上緊直嘗尚字中¶
豎畫用¶
八曽頭其脚法口訣云左潛掲而右啄曽頭用左啄右¶
<pb:KR3h0033_WYG_002-8a>¶
側則其脚用之¶
冫暗築法口訣云馭鋒直衝有㸃連物則名暗築月其¶
字内兩㸃是¶
今衮筆法口訣云須按鋒上下蹙衂之令今等字是¶
縮出法口訣云上磔縮鋒下磔出之此八分法也盖避¶
雙出也又戔字上縮鋒作弩下出鋒作趯張云戔如束¶
棘是也¶
　　　永字八法¶
<pb:KR3h0033_WYG_002-8b>¶
禁經云八法起於𨽻字之始自崔張鍾王𫝊授所用該¶
於萬字墨道之最不可不明也隋僧智永發其指趨授¶
於虞秘監世南自兹𫝊授彰厥存焉李陽氷云昔逸少¶
上書遂歴多載十五年中偏攻永字以其八法之勢能¶
通一切也八法者永字八畫是矣¶
　丶　　一㸃為側　　二　　二横為勒¶
　□　　三豎為弩　　□　　四挑為趯¶
　□　　五左上為䇿　□　　六左下為畧¶
<pb:KR3h0033_WYG_002-9a>¶
　□　　七右上為啄　永　　八右下為磔¶
　　　訣一¶
　　側蹲鴟而墜石　　勒縱緩以藏機¶
　　弩彎環而勢曲　　趯峻快以如錐¶
　　策依稀而似勒　　畧彷彿以冝肥¶
　　啄騰凌而速進　　磔憶昔以遲移¶
　　　訣云¶
　　側不愧卧　　　　勒常患平¶
<pb:KR3h0033_WYG_002-9b>¶
　　弩過直而力敗　　趯宜存而勢生¶
　　䇿仰收而暗揭　　畧左出而鋒輕¶
　　啄倉皇而疾掩　　磔䟐趞以開撑¶
　　　側勢第一¶
側不得平其筆當側筆就右為之口訣云先右揭其腕¶
次輕蹲其鋒取勢緊則乗機頓挫借勢出之疾則失中¶
過又成俗夫側鋒頋右借勢而側之從勁輕揭潛出務¶
於勒也¶
<pb:KR3h0033_WYG_002-10a>¶
問曰側不言㸃而言側何也¶
論曰謂筆鋒頋右審其勢險而側之故右側也止言㸃¶
則不明頋右無存鋒向背墜墨之勢若左頋右側則横¶
敵無力故側不險則失於鈍鈍則芒角𨼆而書之神格¶
喪矣筆訣云側者側下其筆使墨精暗墜徐入及揭則¶
稜利矣¶
　　　勒勢第二¶
勒不得卧其筆中髙兩頭下以筆心壓之口訣云頭傍¶
<pb:KR3h0033_WYG_002-10b>¶
鋒仰䇿次迅收若一出揭筆不趯而暗收則薄圎而踈¶
筆鋒以及紙須微進仰䇿峻趯¶
問曰勒不言畫而言勒何也¶
論曰勒者趯筆而行承其虛畫取其勁澁則功成矣今¶
止言畫者慮在不趯一出便畫則鋒單而怯薄也夫勒者¶
藉於堅趯趯則筆勁澁亡其流滑庶可稱上矣筆訣云¶
䇿筆須勒仰筆覆收准此則形勢自彰矣¶
　　　弩勢第三¶
<pb:KR3h0033_WYG_002-11a>¶
弩不宜直其筆直則無力立筆左偃而下最須有力又¶
云須發勢而弮筆若折骨而爭力口訣云凡傍弮微曲¶
蹙筆累走而進之直則縱勢失力滯則神氣怯散大弩¶
須側鋒頋右潛趯輕挫其掲¶
問曰畫字中心豎畫也今謂之弩何也¶
論曰弩者勢㣲弩曰弩在乎趯筆下行若直置其畫則¶
形圎勢質書之病也筆訣云弩筆之法豎筆徐行近左¶
引勢勢不欲引直直則無力矣¶
<pb:KR3h0033_WYG_002-11b>¶
　　　趯勢第四¶
趯須蹲鋒得勢而出出則暗收又云前畫卷則别歛心¶
而出之口訣云傍鋒輕揭借勢勢不勁筆不挫則意不¶
深趯與挑一也鋒貴于澁出澁出期于倒收所謂欲提¶
還置也夫趯自弩出潛鋒輕挫借勢而趯之¶
問曰凡字之出鋒謂之挑今更為趯何也¶
論曰挑者語其小異而其體一也夫趯者筆鋒去而言¶
之趯自弩筆下殺筆趯起是也法須挫衂轉筆出鋒佇¶
<pb:KR3h0033_WYG_002-12a>¶
思消息則神蹤不墜矣¶
　　　策勢第五¶
䇿須斫筆背發而仰收則背斫仰䇿也兩頭髙中以筆¶
心舉之口訣云仰筆潜鋒似鱗勒之法揭腕趯勢于右¶
潛鋒之要在畫勢暗捷歸于右也夫䇿筆偃仰鋒豎䟐¶
㣲勁借勢峻頋于掠也¶
問曰䇿一名折異畫今謂之䇿何也¶
論曰䇿之與畫理亦故殊仰筆趯鋒輕擡而進故曰䇿¶
<pb:KR3h0033_WYG_002-12b>¶
也若及紙便畫不務遲澁面背偃仰者此備盡完成耳¶
筆訣云始築筆而仰策徐轉筆而成形是也¶
　　　掠勢第六¶
掠者拂掠須迅其鋒左出而欲利又云㣲曲而下筆心¶
至卷處口訣云撇過謂之掠借于䇿勢以輕駐鋒右掲¶
其腕加以迅出勢旋於左法在澁而勁意欲暢而婉遲¶
留則傷于緩滯夫側鋒右出謂之掠¶
問曰掠一名分發今稱為掠何也¶
<pb:KR3h0033_WYG_002-13a>¶
論曰掠乃徐疾有準手隨筆遣鋒自左出取勁險畫而¶
為即發則一出運用無的故掠之精㫖可守矣夫掠之¶
筆趨意欲留而必勁又孫過庭書譜云遣不常逺明矣¶
筆訣云從䇿筆下左出而鋒利不墜則自然佳¶
　　　啄勢第七¶
啄者如禽之啄物也立筆下罨須疾為勝又云形似烏¶
獸卧斫斜發亦云卧必筆疾罨右出口訣云右向左之¶
勢為卷啄按筆蹲鋒潛蹙于右借勢收鋒迅擲旋右須¶
<pb:KR3h0033_WYG_002-13b>¶
精險衂去之緩滯大筆鋒及紙為啄在潛勁而啄之¶
問曰撇之與啄同出異名何也¶
論曰夫撇者蒙俗之言啄者因勢而立故非妄飾貽誤¶
學者啄用輕勁為勝去浮怯重體為上考之逺源或不¶
妄耳筆訣云啄筆速追勁若鐵石則勢成也¶
　　　磔勢第八¶
磔者不疾不徐戰而去欲卷復駐而去之又云䟐筆戰¶
行飜筆轉下而出筆磔之口訣云右送之波皆名磔右¶
<pb:KR3h0033_WYG_002-14a>¶
揭其腕逐勢緊䟐傍筆迅磔盡勢輕揭而潛暗收在勁¶
迅得之夫磔法筆鋒須䟐勢欲險而混得勢而輕揭暗¶
收存勢候其勢盡磔之¶
問曰發波之筆今謂之磔何也¶
論曰發波之法循古無蹤源其用筆磔法為經磔毫聳¶
過法存手神而磔之義明矣凡磔若左頋右則勢鈍矣¶
䟐重鋒緩則勢肥須遒勁而遲澁之凡險勁風骨泥滯¶
存亡以法師心以志専本則自然闇合㫖趨矣筆訣云¶
<pb:KR3h0033_WYG_002-14b>¶
始入筆緊築而㣲仰便下徐行勢足而後磔之其筆或¶
藏鋒出鋒由心所好也¶
　　　唐張懷瓘論用筆十法¶
偃仰向背¶
　　　謂兩字併為一字須求㸃畫上下偃仰離合之¶
　　　勢¶
隂陽相應¶
　　　謂陰為内陽為外斂心為陰展筆為陽須左右¶
<pb:KR3h0033_WYG_002-15a>¶
　　　相應¶
鱗羽參差¶
　　　謂㸃畫編次無使齊平如鱗羽參差之狀¶
峰巒起伏¶
　　　謂起筆蹙衂如峰巒之状殺筆亦須存結¶
真草偏枯¶
　　　謂兩字或三字不得真草合成一字謂之偏枯¶
　　　須求映帶字勢雄媚¶
<pb:KR3h0033_WYG_002-15b>¶
邪正失則¶
　　　謂落筆結字分寸㸃畫之法須依位次¶
遲澁飛動¶
　　　謂勒鋒磔筆字須飛動毫無凝滯之勢是得¶
嵌空玲瓏¶
　　　謂因感識字行草用筆不依前後¶
尺寸規度¶
　　　謂不可長有餘而短不足須用筆至盡處則字¶
<pb:KR3h0033_WYG_002-16a>¶
　　　有凝重之態¶
隨字變轉¶
　　　謂蘭亭歳字三筆作垂露其上年字則變懸針¶
　　　又其間一十八箇之字各别其體¶
翰林家論云凡攻書之門有十二種𨼆筆法即是遲筆¶
疾筆逆筆順筆澁筆倒筆轉筆過筆提筆啄筆罨筆䟐¶
筆並用筆死生之法在於幽𨼆遲筆法在於疾疾筆法¶
在於遲逆入倒出取勢加功諒候調停偏宜寂静其¶
<pb:KR3h0033_WYG_002-16b>¶
於得妙須在功深草草求𤣥終難得也凡書通則變者¶
則王變白雲體歐變右軍體栁變歐陽體至于永禪師¶
禇遂良顔真卿李邕虞世南等並是書中得仙手皆得¶
法後自變其體以𫝊後世故俱得其名也若執法不變¶
縱能入木三分亦被號為奴書終非自立之體是書家¶
之大要又筆意云書學之難神彩為上形質次之兼之¶
者便到古人以斯而言豈易多得必使心忘于筆手¶
忘于書心手遺情書不忘想要在求之不得考之即彰¶
<pb:KR3h0033_WYG_002-17a>¶
也¶
　　　翰林禁經九生法¶
一生筆純毫為心軟而復健¶
二生紙新出篋笥潤滑易書即受其墨若久露風日枯¶
燥難用¶
三生硯用則貯水畢則乾之司馬云硯石不可浸潤¶
四生水義在新汲不可久停不堪用也¶
五生墨隨要施研凝利筆墨光為上研多則泥鈍也¶
<pb:KR3h0033_WYG_002-17b>¶
六生手適攜執勞腕則無準¶
七生神凝神静思不可煩燥¶
八生目寢息適寤光朗分明¶
九生景天氣清朗人心舒悦乃可言書也¶
　右此九法不可廢忘忽而怠之則其瑕矣¶
　　　唐歐陽詢八法¶
　(丶/)　如髙峰之墜石¶
　(乚/)　似長空之初月¶
<pb:KR3h0033_WYG_002-18a>¶
　一　如千里之陣雲¶
　亅　如萬歳之枯藤¶
　&KR2151;　勁松倒折落掛石崖¶
　丿　利劍截斷犀象之牙¶
　乀　一波常三過筆¶
　&KR1525;　如萬鈞之弩發¶
澄神静慮端已正容秉筆思生臨池志逸虛掌直腕指¶
齊掌空意在筆前文向思後分間布白勿令偏側墨淡¶
<pb:KR3h0033_WYG_002-18b>¶
則傷神彩墨濃必滯鋒毫肥則為鈍痩則露骨勿使傷¶
于軟弱不須怒降為竒㸃畫調匀上下均平還相頋揖¶
筋骨精神隨其大小不可頭輕尾重無令左短右長斜¶
正如人上稱下載東映西帶氣宇融和精神洒落省此¶
微言孰為不可也歐峰閣下方岩識¶
　¶
　¶
　書苑菁華卷二¶
